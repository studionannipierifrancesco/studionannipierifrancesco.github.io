---
title: Curve,scoliosi e postura
publishDate: 2025-12-15T00:35:00
---
# **CURVE, SCOLIOSI E POSTURA**




**Quando la colonna vertebrale perde l’armonia delle curve**, può diventare rigida, dolorante, e rendere **difficoltosi anche i gesti più semplici**.

Solo di fronte a questi limiti ci si rende conto che qualcosa non va e **non si dà quasi mai peso invece alle prime avvisaglie di affaticamento.**

## **LE CURVE DELLA COLONNA VERTEBRALE**

La colonna vertebrale**&#160;viene definita “albero della vita”** e non a caso, visto il ruolo estremamente importante che riveste.

Le **curve&#160;**che la compongono **costituiscono la forza, la resistenza e l’elasticità di questa straordinaria architettura**.

Quando le curve risultano **alterate&#160;**(iperlordosi, ipercifosi, riduzione, rettificazione o inversione delle curve stesse), anche la **funzionalità globale&#160;**risulta alterata e, in certi casi, compromessa.

Nei mesi che precedono la nascita, la colonna vertebrale presenta un’unica grande curvatura a forma di “c” che si perde poi dopo la nascita.

Con l’inizio del **gattonamento**, fase durante la quale si comincia ad alzare la testa, **prende forma la lordosi cervicale.** Il passaggio da quadrupedia a bipedia porta quindi alla formazione della **seconda curva, la lordosi lombare**, e infine, come conseguenza delle precedenti e della forza di gravità, origina la **cifosi dorsale.**

## **ALTERAZIONI POSTURALI E SCOLIOSI**

È sempre e solo per **opera dei muscoli&#160;**se le curve si creano, si mantengono o si alterano nel tempo.

Nel caso del **dorso curvo**, i muscoli che sorreggono con fatica il collo e gestiscono malamente le spalle non risultano mai plastici e rilassati, ma sempre **tesi e in ipertono**: su di loro è registrato il **peso delle paure, dei fallimenti, dei dolori della vita**.

**Stati di tensione e ansia protratti arrivano a riflettersi anche sul sistema articolare**, causando talvolta patologie quali compressioni discali, artrosi, dolori, ecc. 

Fra le numerose **alterazioni muscolo scheletriche**, la più discussa è sicuramente la **scoliosi**. Esistono a tale proposito approcci a volte anche diametralmente opposti: l’uso di corsetti, praticare ginnastica e/o nuoto, l’intervento chirurgico…

### **MA COS’È ESATTAMENTE LA SCOLIOSI?**

Si tratta di **un’alterazione della forma della colonna vertebrale** caratterizzata da una torsione della colonna nei tre piani dello spazio.

Su una radiografia frontale appare come una deviazione laterale, ossia una curva anomala che non dovrebbe essere presente. Oltre che sul piano frontale, può essere accompagnata da un **gibbo dorsale e, spesso, da un appiattimento della curva cifotica dorsale.**

In oltre l’80% dei casi si parla di **scoliosi “idiopatica”,&#160;**ossia di una condizione sopraggiunta per cause non chiare.

È possibile che **insorga dai primi giorni di vita** o durante la pubertà e **colpisce maggiormente il sesso femminile**.

Data l’unicità e la complessità di ogni corpo, **un approccio ideale&#160;**al problema dovrebbe sempre mettere al primo posto**&#160;l’osservazione della persona e del suo caso specifico**, con la sua storia, il suo vissuto, i suoi problemi, le paure ecc.

Una scoliosi di formazione recente, qualora se ne individui la causa, può essere facilmente ridotta e corretta, mentre se non si risale alla sua fonte, essa tenderà a consolidarsi nel tempo.

## **LE CAUSE DELLA SCOLIOSI**

Tra le **cause&#160;**ipotizzabili di una scoliosi vi sono i **traumi&#160;**(pre-natali, da parto, della vita quotidiana). Allo**&#160;stesso modo, anche un&#160;**problema respiratorio, una deviazione del setto nasale, la presenza di adenoidi, ecc. sono tutti**&#160;fattori di disturbo** che, in quanto tali, sono in grado di provocare una scoliosi.

La condizione scoliotica infatti altro non è che**&#160;un tentativo della colonna di difendersi e sfuggire al dolore**. Si tratta di un **compenso&#160;**che il corpo attua per **garantirsi il minor dispendio energetico possibile&#160;**nell’attesa che venga trovata la “spina irritativa”, ossia la causa del suo disagio.

Naturalmente, non è detto che lo stesso disagio vissuto da persone diverse porti alle stesse conseguenze.

**L’approccio&#160;**da adottare nel trattamento di una scoliosi dovrebbe perciò essere sempre individualizzato e **prevedere un’indagine globale del singolo paziente e del suo vissuto.**

**Gli aspetti da considerare sono davvero tanti:** tra le possibili cause potrebbero esservi anche disturbi della funzione visiva, una deglutizione atipica, un’alterata percezione uditiva, la masticazione scorretta, disturbi dell’ATM (articolazione temporo-mandibolare), posture viziate, malattie, emozioni violente vissute, ecc.

## **PERCHÉ PUNTARE SU UN APPROCCIO GLOBALE?**

Lavorando in globalità, spesso accade che **durante le sedute in cui si mettono in tensione le catene muscolari queste “ricordino” un vecchio trauma** apparentemente dimenticato.

Questo evento segna un**&#160;momento fondamentale nella terapia**, ossia il passaggio dalla non consapevolezza di un trauma al suo **riaffiorare** e alla sua piena accettazione, condizione imprescindibile per ottenere cambiamenti importanti e duraturi.

La bravura del **terapista consapevole** sta nel saper **“leggere” attraverso i numerosi test e gli strumenti a sua disposizione le varie alterazioni della postura, collocando cause ed effetti al giusto posto, così da agire esclusivamente sulle prime e ottenere risultati concreti.**

## **LA POSTURA, LA POSTUROLOGIA E IL POSTUROLOGO**

La **postura&#160;**è, in effetti, un vestito che tutti indossiamo, il prodotto dell’evoluzione, l’ombra della vita vissuta, il prodotto di ogni gesto o non gesto che compiamo, il frutto dei nostri pensieri e delle nostre emozioni.

La **posturologia&#160;**é lo **studio della postura** e dovrebbe essere una branca trasversale della medicina. La posturologia coinvolge inevitabilmente ogni professionista sanitario e non, perché tocca ogni aspetto della vita.

Il **posturologo&#160;**é colui che **sa osservare la postura e che conosce le leggi che la governano**. Attraverso semplici esercizi ha inevitabilmente ed ineluttabilmente il potere e l’onere di modificare la postura.

Chiunque abbia a che fare con una persona e con il suo corpo, ha inevitabilmente a che fare la sua postura. Meglio conoscere bene ogni aspetto a riguardo.
