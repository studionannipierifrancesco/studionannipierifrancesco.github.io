---
title: Il Tunnel Carpale
publishDate: 2025-12-12T14:00:00
---
Quando stringere la mano diventa difficile: Il Tunnel Carpale

Si sente spesso parlare di “sindrome del tunnel carpale”, ma cos’è effettivamente il tunnel carpale? Si tratta di un “canale” situato nel polso che comprende le ossa carpali e il legamento traverso del carpo; al suo interno passano strutture nervose, vascolari e tendinee.

Per sindrome del tunnel carpale si intende una riduzione di questa particolare struttura, con conseguente compressione del nervo mediano e quindi perdita di sensibilità e forza nelle dita, formicolii e dolore. I primi sintomi possono manifestarsi come gonfiore e/o intorpidimento alla mano, in particolare alle prime tre dita, e una sensazione di “goffaggine” nei movimenti, specialmente al mattino e durante la notte. Contemporaneamente a questi sintomi locali, possono insorgere anche una condizione di insensibilità o situazioni dolorose che coinvolgono l’intero braccio, come tendiniti, borsiti ed epicondiliti.

Ma come si sviluppa e perché?

Va detto innanzitutto che i muscoli del corpo sono tra loro collegati, come anelli di una catena, e organizzati in gruppi che prendono appunto il nome di “catene muscolari”. Tutto quello che succede a un distretto muscolare si riflette perciò inevitabilmente sul resto del corpo.  Un esempio è proprio la sindrome del tunnel carpale, che si manifesta come conclusione finale di problematiche la cui origine potrebberisiedere in raccorciamenti muscolari a livello del collo o del braccio.

I risultati di recenti studi mostrano una correlazione tra l’insorgenza di questa condizione patologica e lo svolgimento di lavori ripetitivi che implicano movimenti continui di flessione ed estensione del polso (e in misura minore anche di flessione delle dita). Si parla inoltre di un’incidenza circa tre volte più elevata nelle donne e viene indicata come fascia di età più colpita quella tra i 40 e i 60anni

Uno strumento importante nella diagnosi precoce di tale sindrome è l’ecografia, accompagnata da un esame obiettivo neurologico che valuti forza, riflessi osteo-tendinei e sensibilità, e da un esame EMG-ENG (elettromiografico-elettroneurografico)

Secondo la letteratura classica esistono due possibili trattamenti: conservativo e chirurgico.

Esiste anche un’altra tecnica conservativa in ambito posturologico: il Riequilibrio Posturale ad Approccio Globale. Se diagnosticata in tempo, questa patologia può essere affrontata con successo attraverso questo tipo di trattamento, grazie al quale è possibile in molti casi ottenere un recupero completo della funzionalità della mano e la totale scomparsa dei sintomi. A differenza dei trattamenti precedentemente citati, il Riequilibrio Posturale ad Approccio Globale va ad indagare approfonditamente la causa scatenante per poi trattarla ed eliminarla definitivamente, invece di trattare esclusivamente il sintomo.
