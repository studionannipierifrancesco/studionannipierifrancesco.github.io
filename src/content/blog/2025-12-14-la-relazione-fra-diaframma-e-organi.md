---
title: La relazione fra diaframma e organi
publishDate: 2025-12-14T23:36:00
---
# **QUANTA INFLUENZA HA IL DIAFRAMMA SUGLI ORGANI… E SUL CUORE?**




Il **diaframma&#160;**è quella meravigliosa **macchina respiratoria&#160;**che separa la cavità respiratoria da quella digestiva, ma che al tempo stesso le unisce.

Ciò significa che **il movimento e la fattezza del diaframma influenza sia la parte superiore che quella inferiore del corpo**. In altre parole, il diaframma ha il potere di **influenzare e perturbare l’intero sistema.**

Il diaframma é colui che alla nascita decreta, con il suo primo **atto respiratorio,&#160;**l’inizio della vita autonoma. Ma é anche colui che, alla fine, con il suo ultimo respiro, ne decreta la fine.

Si tratta di un muscolo che passa la sua vita a **muoversi ininterrottamente,&#160;**instancabilmente, é sempre presente ed attento ad ogni evento.

Influenza tutto e tutti gli organi ed apparati perché **lui stesso viene influenzato da ogni cosa capiti nella vita.**

É come un portinaio: sa tutto di tutti e non gli sfugge nulla.

**Ogni stato emotivo**, ogni dolore fisico o emotivo, timore, paura, dispiacere, ansia, etc. **non gli sono indifferenti**, soprattutto se in condizione di cronicità.

Il diaframma **si adegua e modifica il suo movimento&#160;**in funzione delle circostanze.

Per questa ragione, la sua sensibilità si trasforma in adattamenti alla vita, modificando forma e funzione.

Così, se **assoggettato per troppo tempo a stati ansiosi,&#160;**state certi che la sua forma, si **modificherà&#160;**e la sua parte più alta, la cupola, tenderà ad **abbassarsi&#160;**progressivamente e stabilmente, **schiacciando in modo irreversibile tutti gli organi sottostanti**: stomaco, fegato, intestino, vescica, organi genitali interni.

Ne arriva a modificare la posizione, gli spazi, i volumi e le funzioni.

Potrà quindi causare **reflusso gastro-esofageo&#160;**per aver deformato il cardias (la valvola che si deve chiudere dopo il passaggio del cibo dall’esofago allo stomaco).

Potrà causare **ernie iatali e rendere la digestione più difficile.&#160;**L’intestino potrà avere una peristalsi più difficile. 

La vescica troverà meno spazio per riempirsi costringendo a **minzioni più frequenti o incontinenze.&#160;**Ma sarà in grado di **modificare anche la risalita del sangue venoso&#160;**e della linfa, a causa della maggior pressione addominale.

## **PERCHÉ L’ALTERAZIONE DEL DIAFRAMMA DISTURBA GLI ORGANI SUPERIORI E ANCHE IL CUORE?**

**Sopra il diaframma si trova il cuore,&#160;**che ha una intima connessione con il mantello pericardico (il pericardio) del diaframma stesso.

Quando il diaframma **modifica la sua forma e quindi la sua posizione**, per le suddette ragioni di carattere emozionale o per dolore fisico cronico, **tende ad abbassarsi**: si dice in tal caso che va verso il **blocco inspiratorio**.

Tale sua discesa cronico-patologica, **trascinerà verso il basso anche il cuore.&#160;**Posizione questa non fisiologica, se non per le sole**&#160;respirazioni profonde&#160;**che sono temporanee.

Modificando la posizione del cuore, risulterà intuibile che anche**&#160;i grandi vasi arteriosi e venosi verranno in qualche modo interessati.&#160;**Si potranno avere anche alterazioni del ritmo, dolori cardiaci non facilmente risolvibili, etc.

## **COME È CONNESSO IL DIAFRAMMA ALLA POSTURA?**

Se il diaframma è in ipertono, troppo teso e perturbato, **trasmetterà le sue tensioni all’intero sistema corpo.&#160;**La colonna lombare e cervicale saranno le prime a risentirne, e di conseguenza **anche la postura.**

Insomma, se fanno i capricci i due padroni di casa, **cuore e diaframma, ovvero sangue ed aria&#160;**(dunque due elementi intimamente connessi), mettono a repentaglio la vita della persona.

### **MA COSA FARE PER NON CADERE VITTIMA DI QUESTI MECCANISMI?**

Si può intervenire e fare veramente tanto. Basta sapere **cosa fare e da dove iniziare.**

Ma soprattutto scoprire quali sono le vittime ed invece quali sono e dove si trovano le cause. Non si deve agire sugli effetti, ma **risalire alla fonte dei problemi.**

Agire sul diaframma é fondamentale **per il professionista che si occupa di Postura**.
Ma **ciò che é fondamentale&#160;**é scoprire chi o cosa lo ha portato in condizioni anomale.

Questa ricerca può essere molto facilitata dalle **posture decompensate**, che hanno il potere di**&#160;far emergere le cause nascoste&#160;**attraverso le tensioni che emergono man mano che si attua la **respirazione tecnica in postura decompensata**.

**Infatti applicando tale specifica respirazione**, le tensioni emergono e guidano attraverso le catene **fino a condurci nei punti in cui si é verificato un vecchio trauma dimenticato**, ma che nel tempo poi ha lasciato un segno.

La posizione del diaframma può essere riabilitata.

Il reflusso può migliorare tantissimo o scomparire, ed il cuore può ritornate nella sua sede e coi suoi ritmi normali.

Ricordiamo sempre la Sua importanza e **prendiamocene cura per la nostra salute, per la nostra postura.**
