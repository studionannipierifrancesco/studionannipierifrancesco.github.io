---
title: Ernia discale
publishDate: 2025-12-15T00:40:00
---
# **ERNIA DISCALE: CAUSA O EFFETTO?**




**La colonna vertebrale,** il nostro “albero della vita”, è **formata da tante vertebre impilate le une sopra alle altre** con in mezzo i **dischi intervertebrali** paragonabili a “cuscinetti ammortizzatori”. 

È avvolta da una **miriade di legamenti e di muscoli,** fondamentali sia per la stabilità che per i movimenti.

Possiede molteplici e complesse **funzioni di sostegno e protezione** della colonna stessa e del midollo spinale, mentre per i movimenti essa è **gestita da moltissimi muscoli**, brevi e lunghi, assiali ed obliqui, superficiali e profondi, che “si inseriscono” sulle vertebre stesse. 

Per meglio comprendere l**’origine della formazione di discopatie, protrusioni o ernie**, bisogna comprendere in che modo si arriva a produrre tali patologie, sia ai corpi vertebrali quando ai dischi intervertebrali ed al nucleo polposo.

Le conseguenze, come ben si può immaginare, consistono in **produzione di dolore per infiammazione o compressione delle radici nervose**; si ha così rigidità, movimenti limitati fino a doversi sottoporre ad interventi chirurgici quando le terapie conservative non sono più sufficienti o adeguate.  

## **ERNIE, PROTRUSIONI, DISCOPATIE: PERCHÉ PROVOCANO DOLORE?**

**Come mai la natura ha condannato le persone a tanta sofferenza?&#160;**Quali sono le ragioni meccaniche per cui si cade in tali sofferenze? Vediamolo insieme.

Le **vertebre**, come ogni altro osso del corpo, rappresentano **strutture di sostegno** che di per sé non potrebbero muoversi se non gestite dai muscoli, il cui scopo è proprio quello di **generare movimento**.

**I muscoli sono dunque il motore** del complesso sistema biomeccanico del corpo umano. 

#### **LA CONDIZIONE ED IL GIUSTO TONO DEI MUSCOLI, SONO LE CARATTERISTICHE FONDAMENTALI PER LA LORO CORRETTA FUNZIONE.**

Ma, di fronte a traumi, cicatrici, preoccupazioni, iper stress, malocclusioni, disturbi visivi, disbiosi intestinali, il **tono dei muscoli può modificarsi notevolmente** fino a divenire particolarmente **disfunzionale**.

Infatti, il **corpo&#160;**stesso, nella sua logica di sopravvivenza, **non sopporta né i disagi né i dolori e quindi attiva tentativi costanti per sfuggire dai dolori.**

Lo fa attraverso un aumento del tono per creare **posture di adattamento o compensi per evitare i fastidi.&#32;&#160;**

In tal modo però, **l’aumento di tono tende a cronicizzarsi** fissando così determinate posture adattate o in antalgismo.

Tali accorciamenti muscolari, divengono **causa di un aumento del tono dei muscoli stessi e delle catene muscolari di appartenenza**; tale iper-tono, **si scaricherà sulle varie articolazioni, vertebre** in primis.

Ricordiamoci che i **muscoli**, per generare movimenti finalizzati e funzionali, **sono organizzati in catene muscolari** (o meglio definite catene neuro-mio-fasciali). Quando anche un solo muscolo si accorcia, l’intera catena di appartenenza si accorcia. 

#### **SARANNO PROPRIO GLI STATI DI IPER-TONO A CAUSARE COMPRESSIONI SUI DISCHI INTERVERTEBRALI.**

La sommatoria di un importante iper-tono per un tempo sufficientemente lungo, tanto movimento, soprattutto se intenso (lavori pesanti, sedentarietà, posture scorrete o sport intensi)**&#160;saranno gli elementi che condurranno a tendiniti, sindrome delle faccette, discopatie, protrusioni o ernie discali&#160;**con tutte le conseguenze altiche.

## **QUALI SOLUZIONI ESISTONO?**

In ambito Posturale, con le **Posture Decompensate,&#160;**si può fare davvero molto.

In questi casi non si deve mai iniziare potenziando le strutture che già sono in ipertono.
Si devono **detendere i muscoli in ipertono** che, soffocano i dischi intervertebrali. 

**Grazie alla respirazione diaframmatica applicata alle posture decompensate® sarà possibile fare riemergere le vecchie cause ormai nascoste o dimenticate**_._

Finalmente i dischi potranno tornare a reidratarsi per poter essere ancora funzionali!

**In altre parole le ernie sono gli effetti, il prodotto finale di un sistema che nel tempo si é starato, squilibrato.&#32;&#160;**
