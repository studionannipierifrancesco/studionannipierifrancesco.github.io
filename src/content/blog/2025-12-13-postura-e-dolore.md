---
title: Postura e dolore
publishDate: 2025-12-13T10:28:00
---
# **POSTURA E DOLORE: “LA CAUSA DEL DOLORE NON È MAI DOVE IL DOLORE SI MANIFESTA” (F. MÉZIÈREZ)**

Succede spesso: **referti radiografici e risonanze magnetiche della colonna vertebrale**, oltre a riportare specifici dettagli riscontranti, ernie discali o protrusioni, riportano anche termini come_“rettilinizzazione del tratto lombare o cervicale”,_se non addirittura **inversioni delle curve**, riferite sempre a queste due aree della colonna.

Questi termini per l’appunto stanno ad indicare che**&#160;quella colonna ha perso la sua fisiologica conformazione.**

Infatti, una**&#160;colonna vertebrale ideale&#160;**presenta principalmente **3 curve fisiologiche, ovvero: Lordosi Cervicale, Cifosi Dorsale, Lordosi Lombare.**

L’alterazione di queste curve, se non dovute a diretti traumi, fratture o patologie ossee specifiche, non sono altro che **adattamenti**, compensi antalgici, che rispettano le **3 leggi&#160;**fondamentali del **Sistema Tonico Posturale.**

**Ovvero: NON DOLORE – ECONOMIA – SODDISFAZIONE DEI BISOGNI.**

## 

## **COS’È IL SISTEMA TONICO POSTURALE?**

Si tratta del **sistema che elabora tutte le informazioni&#160;**provenienti dall’apparato visivo, stomatognatico, vestibolare, muscolo scheletrico, podalico, cutaneo, psico-emozionale e viscerale, e **ne regola l’equilibrio e il movimento in modo automatico,&#160;**permettendo al corpo di **adattarsi all’ambiente in cui si trova per svolgere al meglio le proprie funzioni**, al fine di garantirne la sopravvivenza.

Ecco che, grazie a questo sistema, **il corpo sfugge inevitabilmente al dolore&#160;**escogitando strategie compensatorie, per poter rimanere in grado di sostenere le proprie funzioni con il **minor dispendio energetico possibile.**

**Il perdurare a lungo della postura compensatoria**, determinerà accorciamento e fibrosità dei tessuti fasciali, muscolari e legamentosi riferiti ad alcuni distretti, causando conseguentemente in altri **disequilibri, alterazioni delle funzioni e dolori articolari.**

## 

## **COME RIPORTARE IN EQUILIBRIO LE CURVE DELLA COLONNA VERTEBRALE, PREVENENDO IL PROSSIMO DOLORE?**

Sbloccare, rinforzare alcuni distretti muscolari e fare stretching analitico di altri, è assolutamente **non funzionale, se non addirittura controproducente.**

Occorre invece **scoprire e trattare le effettive cause&#160;**che nel tempo hanno portato una tale condizione di squilibrio.

Ciascun corpo metterà in atto **adattamenti diversi in base al proprio vissuto**, le articolazioni divenute ipo-mobili, per compenso ne comporteranno altre iper-mobili, sono poi queste ultime, le vittime, in cui si accuserà il dolore prossimo.

Mezieres sosteneva che ‘**La causa del dolore non è mai dove il dolore di manifesta’** (salvo in caso di trauma diretto).

### 

### **DA DOVE COMINCIARE, QUINDI?**

Prima di tutto, serve **un’accurata indagine che comprenda una ricerca cronologica dei diversi traumi/dolori/malattie/eventi&#160;**di particolare stress vissuti dal paziente, **relazionandoli alla sua postura**, verificandoli con l’aiuto di opportuni **test**, per individuare e conseguentemente **trattare le cause primarie che nel tempo hanno generato gli attuali dolori**; destrutturando eventuali engrammi motori aberrati e riequilibrando l’intero corpo attraverso la **postura globale decompensata.**

Un piccolo **esempio d’indagine è quello di correggere in piedi la postura viziata del paziente;&#160;**é una modalità che deve essere fatta con particolare rigore, facendo eseguire nel contempo una **necessaria respirazione diaframmatica**, attendere un tempo adeguato che attiverà dei disagi, dolori o fastidi che il paziente potrà associare a qualche evento.

Questa modalità di indagine, serve solo ad **anticipare ciò che poi verrà fatto attraverso una rigorosa messa in postura decompensata.**

Sono queste **due modalità per interrogare il corpo**, attraverso un sapiente utilizzo del “regista delle catene muscolari”, ovvero il **diaframma**, che porterà a galla i ricordi attraverso il parametro tempo. Prima o poi **la verità affiorerà ed il paziente potrà recuperare la sua salute.**

Il tempo, e sarà lui stesso a svelarci il filo della matassa, ovvero la giusta direzione terapeutica.

##
