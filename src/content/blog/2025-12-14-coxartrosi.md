---
title: Coxartrosi
publishDate: 2025-12-15T00:50:00
---
# **COXARTROSI: SCONGIURARE LA PROTESI È POSSIBILE**

**L’artrosi&#160;**è un **processo degenerativo** a carico delle cartilagini dei capi articolari in rapporto fra loro all’interno di una capsula articolare.

**La cartilagine serve a mantenere l’attrito ridotto al minimo**, mentre la capsula articolare ha funzione protettiva ed è solitamente caratterizzata dalla **presenza al suo interno di un lubrificante** che consente di preservare la cartilagine.

In caso di **coxartrosi (artrosi all’anca)**, si avverte inizialmente una **sofferenza causata da un eccesso di compressione e iniziale usura della cartilagine** che, se molto accentuata e avanzata, può arrivare a intaccare muscoli, tendini, legamenti e perfino il tessuto osseo circostante.

**I casi di dolori all’inguine o all’articolazione dell’anca** sono in costante aumento anche nella popolazione giovane e **vengono riferiti già a partire dai 40 anni.**

Si parla nello specifico di:

-  **coxartrosi primitiva/idiopatica/essenziale** quando le cause scatenanti non sono note;
-  **coxartrosi secondaria** quando si manifesta come la risultante di **alterazioni morfologiche dei vari componenti&#160;**che, andando a modificare nel tempo funzione e carico dell’articolazione, ne provocano un’usura precoce (casi più diffusi: displasie congenite, coxe vare adolescenziali, vecchi traumi del bacino, fratture femorali, lussazioni, ecc…).

## **COME MAI LA CARTILAGINE, UNA STRUTTURA CREATA DALLA NATURA PER DURARE ALMENO 100 ANNI, SI USURA IN TEMPI COSÌ BREVI?**

Un fattore rilevante a questo proposito è lo**&#160;stile di vita odierno**, sempre più spesso **causa di forte stress.**

Lo stress si traduce in **ipertensione muscolare** che, se protratta nel tempo, porta le persone a **non essere più in grado di rilassarsi, decontrarsi, nemmeno respirare** senza ansia e dunque lasciarsi andare.

Se ad una condizione già di per sé di ipertono **si aggiungono traumi e cattive abitudini posturali,** si potrà comprendere come anche questi fattori aggiuntivi andranno a **sommarsi ai sistemi di difesa dal dolore,** generando tensioni antalgiche e, nel tempo, detrazioni e fissazioni muscolari in accorciamento.

Quando un **muscolo si accorcia**, determina delle forze di compressione sugli elementi cartilaginei e scheletrici delle strutture capsulari.

Questo meccanismo è abbastanza intuitivo per muscoli con inserzioni sugli elementi scheletrici dell’articolazione interessata, come glutei, ileo psoas, adduttori, ecc.; lo è meno invece per muscoli topograficamente lontani, ma che possono comunque determinare forze di carico sulle articolazioni attraverso i sistemi delle catene muscolari.

Un esempio è dato dal **diaframma**, che arriva con i suoi pilastri fino alla zona lombare, dove si colloca in stretta relazione con lo psoas, formando con questo un braccio funzionale unico. Ecco come **gli stress emotivi e le problematiche del diaframma potrebbero ripercuotersi sull’anca** tramite la continuità con lo psoas.

## **RINFORZARE L’ARTICOLAZIONE O LIMITARE IL MOVIMENTO?**

Quello che spesso viene consigliato, in caso di artrosi all’anca, nonostante il paziente riferisca dolore, **è di fare tonificazione e movimento per potenziare l’articolazione**. L’intelligenza del corpo, tuttavia, in caso di dolore, tenderebbe a ridurre al minimo i movimenti per via del suo istinto di conservazione. Chi ha ragione?

Il corpo è intelligente e sa cosa è meglio per sé, per questo **ha ragione lui quando tenta di ridurre il movimento** per diminuire sia il dolore che la distruzione cartilaginea.

Rinforzare strutture già irrigidite e coattate da anni di adattamenti posturali porterà come unico risultato un **rafforzamento delle “compressioni”, delle “storture” e delle “cattive abitudini”**, amplificando anche gli eventuali danni causati da queste ultime. Anziché restituire libertà alle articolazioni, si creeranno in questo modo ulteriori compensi e rigidità.

## **PROPOSTE DI TRATTAMENTO**

Tra le possibilità terapeutiche attuali vi è **l’uso di farmaci trofici per la cartilagine**, come l’acido ialuronico, i cui effetti non sono ancora ben noti e che viene usato solo in casi di **danni cartilaginei di bassa entità**.

Sta inoltre prendendo sempre più piede la **strada chirurgica,&#160;**con interventi di artroprotesi. Si tratta tuttavia di **proposte di trattamento lontane dal concetto di prevenzione** e che potrebbero non essere ugualmente adeguate per tutti, specialmente in pazienti molto giovani e nelle fasi iniziali della patologia.

Come agire, quindi?

Per prima cosa sarebbe opportuno **comprendere la storia dei traumi del paziente,** capire da dove e in che modo si è creata una situazione conflittuale.

Quindi iniziare ad **allentare le tensioni all’interno dell’anca**, responsabili dell’erosione cartilaginea ad ogni tentativo di movimento.

Data comunque la peculiarità di questo approccio, non si può pensare di trattare localmente senza **tenere adeguatamente conto di tutta l’interazione tra gli anelli muscolari** che compongono le numerose catene muscolari.

Questo particolare **trattamento**, inoltre, agendo in globalità, impedisce di attuare compensi muscolari antalgici durante le fase di decoaptazione con l’allungamento muscolare globale decompensato.

**Un intervento ad azione mirata e circoscritta** unicamente all’area dell’anca **non potrà dare risultati stabili e duraturi,** che si avranno invece quando le retrazioni responsabili delle coattazioni verranno risolte nella loro globalità.

Un aspetto peculiare di questo approccio è il suo essere **modellato sulla singola persona**: non vengono adottati protocolli standardizzati, ma **è sempre il paziente**, con i suoi tempi e le sue possibilità, **a dettare ritmi e intensità del lavoro**.

![](/images/coxartrosi.jpg)
