---
title: Alluce valgo
publishDate: 2025-12-14T23:55:00
---
# **ALLUCE VALGO: COMPRENDERLO, PREVENIRLO E TRATTARLO IN MODO GLOBALE**

**L’alluce valgo è una delle deformazioni più comuni e riconoscibili del piede**: si manifesta con la **deviazione del primo dito** verso le altre dita, fino in alcuni casi a **sovrastarle**, accompagnata dalla **formazione di una sporgenza ossea** (la cosiddetta “cipolla”) **dolorosa** sul lato interno dell’avampiede. 

Questa deformità non è soltanto un fastidio estetico o un disturbo localizzato: è spesso il **campanello d’allarme di uno squilibrio posturale profondo** che coinvolge l’intero sistema miofasciale.

A causa della **rotazione e della compressione dell’articolazione metatarso-falangea**, si genera un’infiammazione cronica che compromette la dinamica del passo, altera la distribuzione dei carichi e modifica il tono muscolare anche a distanza, innescando **catene di compensazione che possono risalire fino alle ginocchia, al bacino, alla colonna vertebrale e persino alla mandibola**. 

In altre parole, **l’alluce valgo è un effetto, non una causa**, e solo un approccio che ne consideri l’origine sistemica può condurre a una reale risoluzione del problema.

##### 

[VOGLIO ISCRIVERMI](https://pancafit.it/benessere-al-90-minuto/)

## **LE CAUSE VERE DELL’ALLUCE VALGO, SPESSO INVISIBILI**

Nella cultura moderna, l’origine dell’alluce valgo è raramente genetica. Le principali cause includono:

- **Calzature strette e con punta affusolata**
-  **Tacchi alti**, che costringono l’avampiede e deformano le dita
-  **Mancanza di stimoli naturali&#160;**(non camminiamo più scalzi)
-  **Squilibri posturali a monte**, come rotule intraruotate, bacino mal posizionato o colonna deviata
- **Stress mio-fasciale lungo le catene muscolari**

Un dato curioso e rivelatore: **le popolazioni che camminano scalze non sviluppano l’alluce valgo**. Le dita restano diritte, distanziate e forti. La nostra **postura moderna**, invece, è spesso segnata da t**ensioni, compressioni e compensi.**

> [**LEGGI L’ARTICOLO, CLICCA QUI**](https://pancafit.it/dalla-svalutazione-allautostima-come-valorizzare-la-propria-postura-in-relazione-alla-parte-migliore-di-se/)

## **IL PIEDE: IL NOSTRO FONDAMENTO POSTURALE**

[Il piede rappresenta molto più di una semplice base d’appoggio](https://pancafit.it/i-piedi-la-base-del-nostro-equilibrio/): è una**&#160;struttura complessa**, intelligente e dinamica, progettata per **garantire equilibrio, movimento e adattabilità**. 

Un piede sano mostra dita perfettamente allineate lungo l’asse dei rispettivi tendini, con uno **spazio naturale tra un dito e l’altro**, segno evidente di una funzionalità biomeccanica corretta. 

Quando si cammina scalzi su terreni irregolari – come accadeva un tempo o ancora oggi in alcune popolazioni indigene – le dita si allungano in avanti, mantengono la loro direzione naturale e si distanziano armoniosamente.

Anche il **quinto dito**, spesso sottovalutato per la sua dimensione ridotta, ha in realtà un **ruolo cruciale nella stabilizzazione posturale**, grazie all’azione del suo muscolo abduttore proprio. 

Funziona come una vera e propria **“pinna stabilizzatrice” dell’intero sistema,** contribuendo alla corretta distribuzione del peso e al mantenimento dell’equilibrio sia statico che dinamico. 

Purtroppo, **l’uso quotidiano di calzature strette**, a punta o con tacco, **compromette drasticamente questa funzionalità,** inducendo deformazioni, compressioni e adattamenti compensatori.

Quando le dita del piede perdono il loro naturale allineamento e iniziano a deformarsi o sovrapporsi, **l’intera dinamica del passo viene alterata**: il piede non riesce più ad assolvere correttamente al suo compito di assorbire e redistribuire le forze durante la camminata. 

Questo squilibrio si riflette **a cascata lungo tutto il corpo**, generando **tensioni ascendenti sulle caviglie, sulle ginocchia, sul bacino e infine sulla colonna vertebrale.**

In altre parole, **quando il piede perde la sua libertà, l’intero sistema posturale ne subisce le conseguenze**. Intervenire sul piede significa, quindi, intervenire sull’equilibrio generale dell’individuo.

## **MEZIERES: SCOPRIRE LA CAUSA, NON INSEGUIRE IL SINTOMO**

**Con Mezieres ogni dolore, ogni alterazione strutturale o funzionale viene analizzata** con un approccio globale e decompensato. 

Non si interviene mai solo dove si manifesta il problema, perché **la causa non è mai nel punto in cui compare il dolore**. Questo è il principio fondante del Metodo: non limitarsi a “curare l’alluce”, ma **scoprire perché l’alluce è diventato valgo**.

L’alluce valgo è spesso solo la punta dell’iceberg di uno squilibrio posturale più ampio, che può nascere da:

- tensioni miofasciali lungo le catene muscolari posteriori, trasversali o glosso-podaliche,
- disfunzioni respiratorie e diaframmatiche,
- traumi passati (anche lontani, come una caduta sul coccige),
- adattamenti antalgici non risolti.

L’approccio decompensato permette di mettere il corpo in condizione di “dialogare” apertamente, **liberando quelle tensioni che normalmente rimarrebbero inaccessibili**, perché protette da meccanismi compensativi inconsapevoli.

Un esempio emblematico? 

**Il trattamento in postura decompensata del diaframma:** una paziente con alluce valgo sinistro ha percepito una tensione immediata sull’alluce nel momento in cui veniva trattata l’area xifoidea. Rilasciando il diaframma, si allentava anche la tensione sull’alluce. 

Questo mostra in modo inequivocabile **l’interconnessione reale tra distretti anche molto distanti**, possibile solo in una postura che esclude ogni compenso.

L’utilizzo corretto del Metodo Mezieres, consente di intervenire anche su problematiche complesse e croniche, **senza ricorrere alla chirurgia**.

[**SCOPRI PANCAFIT®**](https://pancafit.it/scopri-pancafit/)

## **PREVENIRE L’ALLUCE VALGO È MEGLIO CHE INTERVENIRE**

**Educare all’uso corretto delle calzature, mantenere il corpo elastico, lavorare sul diaframma e sulle catene muscolari** prima che la deformità si manifesti è la strada migliore. 

Ma anche quando l’alluce è già deviato, molto si può fare, come:

- Ristabilire l’equilibrio posturale
- Lavorare in postura decompensata
- Trattare la causa primaria e non solo l’effetto

## **IL PIEDE È LA NOSTRA RADICE**

Un corpo libero parte da un piede libero.**&#160;E un piede libero parte da una visione globale del corpo.**L’alluce valgo non è mai un caso isolato: è un segnale, un grido d’aiuto che ci invita ad ascoltare il corpo in profondità.
